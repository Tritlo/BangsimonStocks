Hópur 19  - Athugasemdir við V1a
Yfirferð: Steinn (steinng@hi.is)


Almennt
=======
Dagbækur vantar hjá Ragnheiði og Finni

Flest það sem máli skiptir kemur fram í lýsingu ykkar á kerfinu en uppsetningu á skjalinu má bæta. Útskýringar eru prýðilegar en þið ættuð að huga að því að nota "velocity" stuðulinn við tímamat. Það er gagnlegt að endurmeta hann í upphafi hverrar ítrunar í ljósi reynslu úr ítruninni þar á undan.

Það væri heppilegra að hafa notendasögur fremst í skjalinu. Áætlun um verktíma mætti sleppa þar en hún kæmi í staðinn inn í verkáætlun.  


Notendasögur
============

Flestar athugasemda snúast um að skera kerfið niður...

Vísa "verslunarvörur" til "commodities", þ.e. matvöru, málma og þvíumlíkt sem braskað er með á mörkuðum? Fjárfestirinn ætlar að einbeita sér að hlutabréfum og því ætti að sleppa notendasögum sem svara til annarra eigna eins og verslunarvara og gjaldmiðla.

Til viðbótar gengi bréfa er gagnlegt að birta upplýsingar um fjölda bréfa sem skipta um hendur á hverjum tíma (e. volume) en þær eru yfirleitt birtar í formi súlurits.

Tæknigreining: Hvaða aðferðir hafið þið í huga?

Aðstoð við ákvarðanatöku: Alls ekki ljóst hvernig maður útfærir þessa sögu skynsamlega, gæti tekið meira en 2 daga.

Röðun: Þessi notendasaga er óljós. Fjárfestirinn ætlar að einbæta sér að einu fyrirtæki í einu, þ.a. allar sögur sem snúa að samanburði fyrirtækja eða umsýslu með fleiri en eitt fyrirtæki og atvinnugeira, er ofaukið.

Útprentun: Sleppa, nóg að geta vistað myndir. Notandinn getur t.d. prentað myndina út úr hinu ágæta Paint forriti.

Útflutningur: Einföld útfærsla er að vista gögnin á CSV sniði.

Athuga Borða, Skipting e. löndum og upphafssýn í ljósi athugasemda hér að ofan.


Verkáætlun
==========
Verkáætlunina ætti helst að setja fram myndrænt eins og gert er í bók (handteiknuð mynd er í fínu lagi).

---
Tæknigreining (hópur 19): Þið eigið að útfæra eftirfarandi aðferðir sjálf:
1. Hlaupandi meðaltal (talnaruna, e. simple moving average - ekki exponential moving average), notandi geti valið milli 20 og 200 daga í meðaltalinu. Niðurstöðurnar eru settar eru fram á línuriti samhliða hlutabréfaverðinu.
2. Finna mat á  beta-stuðli (hliðstætt við það sem Yahoo Finance gefur), http://en.wikipedia.org/wiki/Beta_%28finance%29. Hér er r_a log-returns, þ.e. log(p(t) / p(t-1)) þar sem p(t) er hlutabréfaverð á tíma t, r_b er log-returns af S&P500 vísitölunni (auðkenni: ^GSPC), Gögn sem vantar (t.d. vegna þess að lokað var með viðskipti í fyrirtækinu e-a daga á tímabilinu) flækja málin örlítið. Einfaldast er að henda út tilsvarandi gagnapunktum áður en byrjað er að reikna.

Öllum fyrirspurnum verður svarað á Piazza.
